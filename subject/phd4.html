<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>After PhD (part-3)</title>

</head>
<body>

    <div style = "text-align: center;">
        <p style = "text-align:center; background-color: #F08080; font-size: 30px; padding: 100px;">

            <strong ><b><i> উচ্চতর শিক্ষা - পিএইচডি এর পর (পর্ব-৩)</i></b></strong><br><br><b> - Ragib Hasan  </b><br><br>
        
        <br>
        </p>
    </div>


    <div>
        <p style = "text-align:justify; background-color: #FFDAB9; font-size: 20px; padding: 120px;">         
           
             <strong>  উচ্চতর শিক্ষা - পিএইচডি এর পর (পর্ব-৩)</strong><br><br></title>
             <br><br>
             আমরা এখন পর্যন্ত দেখেছি পিএইচডি করার পরে একাডেমিক চাকুরির কী কী অপশন আছে। এবারে দেখা যাক একাডেমিয়ার বাইরে আর কী কী সুযোগ আছে। 
             রিসার্চ ল্যাব -- পিএইচডি ডিগ্রিধারীদের একটা বড় গন্তব্য হলো রিসার্চ ল্যাব বা গবেষণাগার। সরকারী বা বেসরকারী প্রচুর রিসার্চ ল্যাব আছে যাদের বড় কাজ হলো 
             রিসার্চের পিছনে সময় দিয়ে নতুন কিছু আবিষ্কার করা। <br><br>
             আমেরিকার সরকারের অনেকগুলো ন্যাশনাল ল্যাব আছে -- এগুলো প্রচন্ড মর্যাদাকর ও বিখ্যাত জায়গা। যেমন লস আলামোস ন্যাশনাল ল্যাব, লরেন্স বার্ক্লে ল্যাব, 
             আরাগোন ন্যাশনাল ল্যাব, ওক রিজ ন্যাশনাল ল্যাব, প্যাসিফিক-নর্থওয়েস্ট ন্যাশনাল ল্যাব ইত্যাদি। এসব ল্যাবে বিজ্ঞানের নানা বিষয়ে গবেষণা হয়ে থাকে। সেজন্য
              পিএইচডি ডিগ্রিধারী গবেষক ও বিজ্ঞানীদের কাজের সুযোগ আছে। ন্যাশনাল ল্যাবের সুবিধা হলো সুনাম -- প্রতিটি ন্যাশনাল ল্যাবই আন্তর্জাতিক পর্যায়ে নামকরা প্রতিষ্ঠান।
               আর এখানকার চাকুরির নিরাপত্তাও বেশ ভালো। ব্যবসায়িক ল্যাব না হওয়ায় অনেক বিষয়ে মৌলিক গবেষণার সুযোগ আছে। অসুবিধার দিক হলো কিছু কিছু ল্যাবে নানা 
               রকমের গোপন গবেষণা চলে বলে সেখানে কাজ কেবল নাগরিক বা গ্রিনকার্ডধারী স্থায়ী বাসিন্দারাই পারেন। তবে নন-ক্লাসিফাইড/সিক্রেট কাজও আছে। <br><br>
             ন্যাশনাল ল্যাব ছাড়াও নানা বিশ্ববিদ্যালয় বা অন্যান্য প্রতিষ্ঠানের নামকরা গবেষণাগার আছে। বেল ল্যাবসের নাম আমরা অনেকেই জানি, কিন্তু মাইক্রোসফট রিসার্চ, আইবিএম 
             রিসার্চ, এসবের মতো মৌলিক গবেষণার প্রতিষ্ঠান আছে। এসব জায়গার সুবিধা হলো ভালো মানের গবেষণা করা যায় খুব ভালো রিসার্চারদের সাথে। সামারে সাহায্য করার জন্য 
             পাওয়া যায় ইন্টার্ন। তবে দুই একটি জায়গা বাদে আসলে ইচ্ছামতো গবেষণা সেভাবে করা চলে না -- কোম্পানির সুবিধা হয় এমন কাজই করতে হয়। (মাইক্রোসফট রিসার্চ বা 
             আইবিএম রিসার্চে এক সময় ইচ্ছামতো কাজ করার অপশন থাকলেও এখন কমে এসেছে বলে শুনেছি)। <br><br>
             রিসার্চ ল্যাবে কাজের সুবিধার মধ্যে আছে ভালো বেতন, নানা সুযোগ সুবিধা -- যেমন কোম্পানির ইনফ্রাস্ট্রাকচার এবং ডেটা নিয়ে কাজ করার সুযোগ ইত্যাদি। অসুবিধার মধ্যে 
             ঐ যে বললাম, ইচ্ছামতো কাজ করার বদলে আসলে অনেক সময়েই কোম্পানির স্বার্থে কাজ করতে হয়। আবার অনেক সময়ে প্যাটেন্ট পাওয়ার আগে পর্যন্ত রিসার্চ পাবলিশ 
             করা যায় না। রিসার্চ ল্যাবে এক সময়ে ছাঁটাই হতো না, তবে ইদানিং অর্থনীতির অবস্থা খারাপ হওয়াতে অনেক ল্যাব বন্ধ হয়ে গেছে বটে। <br><br>
             ইন্ডাস্ট্রি -- নানা কোম্পানিতেও প্রকৌশলী বা অন্যান্য পদে পিএইচডি ডিগ্রিধারীরা কাজ করতে পারেন। যেমন গুগল, ফেইসবুক, মাইক্রোসফটে প্রচুর মানুষ রিসার্চ ল্যাবের বাইরেও 
             ডেভেলপমেন্ট অংশে কাজ করেন। ব্যক্তিগতভাবে আমি মনে করি যে, যেসব কাজ মাস্টার্স করেই করা সম্ভব, পিএইচডি করার পরে সেসব কাজে যোগ দেয়াটা আসলে এক অর্থে 
             সময়ের অপচয় -- অনেক কাজে রিসার্চের দরকার হলেও দেখা যায় যে নন-পিএইচডি বসের বা ম্যানেজারের অধীনেই দিব্যি সেসব কাজ চলছে। কোম্পানির এরকম চাকুরিতে 
             আসলে কার কী ডিগ্রি বা ইতিহাস আছে সেটা ব্যাপার না, কে কী কাজ পারে সেটাই ব্যাপার। তার জন্য পিএইচডি ডিগ্রিধারীরা অতিরিক্ত কোনো সুবিধা তেমন পায় না। <br><br>
             যাহোক, এই শ্রেণীর কাজের সুবিধা হলো ডেভেলপমেন্ট ছাড়া আর কোনো মাথাব্যথা নাই। কাজেই বাসায় ফেরার পরে কাজ নিয়ে চিন্তা নাই, পড়ানোর ঝামেলা নাই। বেতনও অনেক 
             ক্ষেত্রে বেশ ভালো। ছুটি/বেনিফিট/স্টক অপশন এসব তো আছেই। তবে বেতনের অংকটা আসলে বিভ্রান্তিকর  -- ক্যালিফোর্নিয়ার প্রচন্ড খরুচে জায়গায় ২ লাখ ডলার বছরে পেলেও
              সেটা আসলে অপেক্ষাকৃত কম খরচের স্টেটের ৯০ হাজার ডলার বেতনের চাকুরির চাইতে কম বেতনের এক অর্থে -- থাকাখাওয়ার খরচ হিসাব করলে ৯০ হাজারেই অনেক ভালো করে থাকা চলে।  
             যাহোক -- এই গেলো পিএইচডি করার পরে আমেরিকায় কর্মসংস্থানের নানা উপায়। প্রশ্ন থাকলে কমেন্টে করুন। আমি বিজ্ঞান ও প্রকৌশলের মানুষ বলে এর বাইরের নানা ক্যারিয়ারের
              ব্যাপারে আমি খুব একটা কাজের জবাব দিতে পারবো না, সেজন্য আগেই ক্ষমা চেয়ে নিচ্ছি। 
    
</body>
</html>