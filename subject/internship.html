<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>বিদেশে ইন্টার্নশিপ</title>
</head>
<body>
    
    <div style = "text-align: center;">
        <p style = "text-align:center; background-color: #ffc0cb; font-size: 40px; padding: 100px;">
            <strong ><b><i> বিদেশে ইন্টার্নশিপ </i></b></strong><br><br><b> - Ragib Hasan  </b><br><br>
        
        <br>
        </p>
    </div>

    <div><hr>
        <p style = "text-align:justify; background-color: #dcdcdc; font-size: 20px; padding: 120px;">
             <strong>উচ্চশিক্ষা - ইন্টার্নশিপ বা শিক্ষানবিশ</strong><br><br>

ইন্টার্নশিপ বা শিক্ষানবিশি করা আমেরিকার শিক্ষার্থীদের মধ্যে খুবই প্রচলিত। সাধারণত সামার সেমিস্টারে কেউ ক্লাস নেয় না। তার বদলে কোন কোম্পানি বা ল্যাবে অভিজ্ঞতা অর্জনের জন্য কাজ করে -- এটাকেই বলে ইন্টার্নশিপ। 
বিশ্ববিদ্যালয়গুলো মোটামুটি ধরেই নেয় যে, অধিকাংশ শিক্ষার্থী সামার সেমিস্টারে ক্যাম্পাসে না থেকে অন্যত্র ইন্টার্নশিপ করতে যাবে। 
ইন্টার্নশিপ কয়েক রকমের হয়। এক ধরণের ইন্টার্নশিপ হল অবৈতনিক কাজ, যেখানে শিক্ষার্থী কেবল অভিজ্ঞতাই অর্জন করতে পারবেন -- তার বিনিময়ে কোন বেতন পাবেন না। সাধারণত সংবাদপত্র, রাজনৈতিক অফিস এসব জায়গায় এরকম অবৈতনিক ইন্টার্নশিপ করে অনেকে। তবে এধরণের ইন্টার্নশিপে আন্তর্জাতিক শিক্ষার্থীরা কমই যায়। কারণ বিনা বেতনে তিন মাস কাজ করা আসলে সবার পক্ষে সম্ভব না। 
আন্তর্জাতিক শিক্ষার্থীদের কাছে বেশি জনপ্রিয় হল পেইড ইন্টার্নশিপ যেখানে বেতন দেয়া হয়। আর এই বেতন হয়ে থাকে পিএইচডি বা মাস্টার্স শিক্ষার্থীদের স্কলারশিপ বা অ্যাসিস্টেন্টশিপের বেতনের চাইতে ৩/৪ গুণ। সেজন্য সামার সেমিস্টারে ইন্টার্নশিপ করে অভিজ্ঞতার পাশাপাশি অনেক শিক্ষার্থীই অর্থ উপার্জন করে থাকেন। 
কেন ইন্টার্নশিপ করা লাগে? 
ইন্টার্নশিপ করার পিছনে বেশ কয়েকটা কারণ কাজ করে। দেখা যাক সেগুলো -
<br><br><strong>(১) বেতন - </strong> ইন্টার্ন হিসাবে ভাল অংকের বেতন পাওয়া সম্ভব। গ্রাজুয়েট স্টুডেন্টরা যেখানে খুব বেশি হলে দুই হাজার ডলারের অ্যাসিস্টেন্টশিপ পায়, সেখানে ইন্টার্নশিপে গেলে সহজেই অন্তত ৩ হাজার এবং ক্ষেত্রবিশেষে ৮ হাজার ডলার বেতন পাওয়া সম্ভব। বিশেষ করে সিলিকন ভ্যালির নানা নামকরা টেক কোম্পানিতে ইন্টার্নদের বিশাল অংকের বেতন দেয়া হয়। ২০০৭ সালে আমি যখন গুগলে কাজ করেছিলাম, সেই সময়ের হিসাবেই দেয়া হত ৭ হাজার ডলার মাসে। সাম্প্রতিক সময়ে ফেইসবুকের একজন ইন্টার্ন গড়ে ৮ হাজার ডলার বেতন পান, তার সাথে যাতায়াত ভাতা হিসাবেও দেয়া হয় এককালীন ভাতা। তাই যারা অর্থের টানাটানি থেকে মুক্ত হতে চান অথবা সামারে কাজ করে টিউশন ফি জোগাড় করে নিতে চান, তাদের জন্য ইন্টার্নশিপ একটা ভাল সুযোগ বটে। 
<br><br><strong>(২) অভিজ্ঞতা -</strong> ইন্টার্ন হিসাবে সুবিধা হল হাতে কলমে কাজ শেখা যায়। বিশ্ববিদ্যালয়ে যারা থিওরেটিকাল অনেক কিছু শিখছেন, ইন্টার্ন হিসাবে কোন কোম্পানিতে সেটা বাস্তবতার নিরীখে সরাসরি শেখা যায়। এটা একটা বড় অর্জন, যা হয়তো ইন্টার্নশিপের বেতনের চাইতেও বড় প্রাপ্তি। গুগলের কথাই বলা যায় -- আমি যখন ইন্টার্নশিপ করছিলাম তখন গুগলের নানা সিস্টেম কীভাবে কাজ করে, গুগলের কর্মীরা কেমন করে কাজ করেন, সবকিছু সরাসরি দেখেছি। গুগলের মূল ডেটাসেট নিয়ে কাজ করার অনন্য সুযোগ পেয়েছি। বিশ্ববিদ্যালয়ে থাকার সময়ে সেটা পাওয়া অসম্ভব। আর নানা কোম্পানি ইন্টার্নদের প্রশিক্ষণও দিয়ে থাকে শুরুর দিকে। এই অভিজ্ঞতা অর্জনের সুযোগটা আসলেই অনেক গুরুত্বপূর্ণ। 
<br><br><strong>(৩) চাকুরির সুযোগ -</strong> অনেক কোম্পানিতেই ইন্টার্ন নেয়ার একটা উদ্দেশ্য থাকে, ভাল কর্মী জোগাড় করা। ইন্টার্নশিপের প্রজেক্টে যারা ভাল করেন, তাদেরকে ফুলটাইম চাকুরির অফার দেয়া হয়। আমার বেশ কিছু ছাত্র এভাবে গুগল, ফেইসবুক, আমাজন, ভিসা -- এসব বড় বড় কোম্পানিতে সুযোগ পেয়েছে। আর ইন্টার্নশিপ করা থাকলে চাকুরির ইন্টারভিউ এর অনেকগুলো ধাপ ডিঙিয়ে যাওয়া যায়। 
<br><br><strong>(৪) যোগাযোগ সৃষ্টি -</strong> ইন্টার্নশিপ কেবল চাকুরির জন্যই না -- সারাজীবনের জন্য অনেক ভালো নেটওয়ার্কিগ্ন এর সুযোগ করে দেয়। ইন্টার্নশিপ করতে সারা দেশ থেকে প্রচণ্ড মেধাবী সব শিক্ষার্থীরা আসে। ইন্টার্নদের নিজেদের মাঝে ভালই যোগাযোগ ও বন্ধুত্বের সৃষ্টি হয়। পরবর্তীতে একাডেমিক বা ইন্ডাস্ট্রি ক্যারিয়ারে এটা কাজে লাগে। আবার ইন্টার্নশিপ করতে গিয়ে নানা কোম্পানির কর্মী বা প্রকৌশলী/গবেষকদের সাথে পরিচয় হয় -- সেটাও কাজে লাগে পরবর্তীতে। 
<br><br><strong>(৫) গবেষণা -</strong> অনেক ইন্টার্নশিপে গবেষণার সুযোগ থাকে। অথবা শিক্ষার্থীর নিজের পিএইচডি গবেষণার সাথে সম্পর্কিত ইন্টার্নশিপ প্রজেক্ট করা চলে। আবার কিছু ইন্টার্নশিপ হয় রিসার্চ ইন্টার্নশিপ। যেমন নানা রিসার্চ ল্যাব, কোম্পানির রিসার্চ অ্যান্ড ডেভেলপমেন্ট গ্রুপ। এসব জায়গায় ইন্টার্নশিপ প্রজেক্ট মূলত অ্যাপ্লাইড রিসার্চ বা ব্যবহারিক গবেষণা। সুবিধা হল, এই সামার প্রজেক্ট থেকে খুব ভাল মানের প্রকাশনা সম্ভব। আবার সেখানকার আইডিয়াকে অনুমতি সাপেক্ষে নিজের পিএইচডিতেও কাজে লাগানো যায়। গুগলে তিন মাস কাজ করার সময়ে যে প্রজেক্টটি আমি করেছিলাম, সেটা পরে আমার সেখানকার সহকর্মীদের সাথে মিলে একটি পেপার হিসাবে প্রকাশ করেছিলাম। এরকম অনেক ভাল কাজ ইন্টার্নশিপের সময়ে করা সম্ভব। 
<br><br><strong>(৬) ভ্রমণ - </strong> অনেকেই যেখানে বিশ্ববিদ্যালয়, সেখান থেক অনেক দূরের কোথাও ইন্টার্নশিপ করেন। প্রচুর টেক কোম্পানির কার্যালয় অবস্থিত আমেরিকার ক্যালিফোর্নিয়া বা ফ্লোরিডাতে। এসব জায়গায় ইন্টার্নশিপ করতে যাওয়ার আরেকটা বড় আকর্ষণ হল খুব সুন্দর কিছু জায়গা দেখার সুযোগ। সিলিকন ভ্যালির প্রাণকেন্দ্রে যে ৩ মাস আমি কাটিয়েছিলাম ২০০৭ সালে, এখনো স্মৃতিতে সেটা উজ্জ্বল হয়ে আছে। 
সব মিলিয়ে বলতেই হবে, ইন্টার্নশিপ করার সুযোগটা পিএইচডি বা মাস্টার্স পর্যায়ের শিক্ষার্থীদের জন্য আসলেই খুব দারুণ একটা সুযোগ। তাই সম্ভব হলে প্রত্যেক শিক্ষার্থীরই উচিৎ অন্তত একবার হলেও ইন্টার্নশিপে যাওয়া। 
আজকে ইতি টানছি কেবল একটা স্মৃতির কথা বলে। গুগলে কাজ করার অভিজ্ঞতার কথা অনলাইনে নানা সময়ে লিখেছি। কিন্তু সেখানে একটা অসাধারণ স্মৃতি হল এরকম -- একদিন দুপুরে গুগলের ক্যাফেতে খাবারের লাইনে দাঁড়িয়ে আছি। হঠাৎ মনে হল, আমার সামনে টিশার্ট জিন্স আর কেডস পরা লোকটাকে চেনা চেনা লাগে কেন? ভাল করে তাকিয়েই বুঝলাম, ইন্টার্ন ও অন্যান্য কর্মীদের সাথে একই লাইনে দাঁড়িয়ে খাবার নিচ্ছেন গুগলের দুই প্রতিষ্ঠাতার একজন, সের্গেই ব্রিন (Sergey Brin)। তখনকার হিসাবে তিনি বিশ্বের সর্বোচ্চ ধনীদের তালিকায় উপরের দিকেই ছিলেন, বিলিয়ন বিলিয়ন ডলারের মালিক। আর ল্যারি পেইজের সাথে মিলে গুগলের মূল পেইজ র‍্যাংক আলগরিদম তিনি বানিয়েছিলেন, যার মাধ্যমেই গুগলের জন্ম। নিরহংকার ও পোশাক আশাকে সাধারণ 
দেখতে ব্রিন-কে দেখে কে বুঝবে, গুগলের প্রতিষ্ঠাতা ও মালিকদের একজন তিনি?
</p>
</div> 
</body>
</html>