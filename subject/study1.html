<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Higher Study Common Sense</title>
</head>


<body>
    <div style = "text-align: center;">
        <p style = "text-align:center; background-color: #FF69B4; font-size: 40px; padding: 100px;">
            <strong ><b><i> হায়ার স্টাডিতে কমন সেন্স এবং বিচার-বুদ্ধির ব্যবহার: </i></b></strong><br><br><b> - Shamim Sharif </b><br><br>
    
    
        
         <br>
    </div>
    <div>
        <p style = "text-align:justify; background-color: #FFC0CB; font-size: 20px; padding: 100px;">
টেস্ট স্কোরের জন্য প্রিপারেশন, এপ্লিকেশন, ভিসা প্রসেস এসব মিলিয়ে প্রায় এক বছর লেগে যায় সম্পূর্ণ কাজটা শেষ করতে। এই প্রসেসের প্রতিটা ধাপের জন্য নির্দিষ্ট সাজেশন দেওয়া গেলেও সবচেয়ে কনফিউসন ঘটে থাকে ইউনিভার্সিটি সার্চের ক্ষেত্রে। এটার কারণও আছে।
আমেরিকান ভার্সিটি সার্চ করা কোনো "ডিটারমিনিস্টিক ইকুয়েশন" নয়। অর্থাৎ আপনি বলতে পারেন না:
সিজিপিএ ৩.০০+ জি আর ই ৩০০+ টোয়েফল ৯০ + রিসার্চ এক্সপেরিয়েন্স ২ বছর= ইউনিভার্সিটি অফ ফ্লোরিডা। এধরনের ইকুয়েশন করে এপ্লাই করাটা সম্পূর্ণ ইনভ্যালিড। বরং এই ইকুয়েশন অনেকটা স্টকাস্টিক (Stochastic)। অর্থাৎ আপনাকে বিচার করতে হবে সম্ভবনা ( probability) দিয়ে।
প্রোফাইল ইভালুয়েশন, অনলাইন গ্র্যাড স্কুল সার্চের ওয়েবসাইটগুলোর আপনাকে জেনেরিক সাজেশন দেবে। এ ধরনের ইভালুয়েশন পোস্ট আন্ডারগ্র্যাড এডমিশনে কাজে দিলেও গ্র্যাজুয়েট এডমিশনে তেমন কার্যকরী নয়। কারণ আন্ডারগ্র্যাড এডমিশনে তেমন স্পেশালাইজেশন থাকে না। কিন্তু গ্র্যাড অ্যাডমিশনে একই ডিপার্টমেন্টে একাধিক কনসেন্ট্রেশন, রিসার্চ টপিক থাকতে পারে। ধরা যাক, আপনি কম্পিউটার ইঞ্জিনিয়ারিং এর স্টুডেন্ট এবং ইন্টারেস্ট সাইবার সিকিউরিটি। আপনি জিজ্ঞেস করাতে কেউ সাজেশন দিল X ইউনিভার্সিটিতে এপ্লাই করতে। হয়তো দেখা যাবে সেখানে সিএস ডিপার্টমেন্ট থাকলেও সাইবার সিকিউরিটি নিয়ে কোনো রিসার্চ হয় না। আবার কাউকে জিজ্ঞেস করলেন জিআরই চায় না এমন ভার্সিটির নাম বলতে। বাস্তবে হয়তো দেখা যাবে ভার্সিটি জিআরই না চাইলেও ডিপার্টমেন্ট চায়, ডিপার্টমেন্ট না চাইলেও প্রফেসর চান। সুতরাং, গ্র্যাজুয়েট অ্যাডমিশন একটি জটিল প্রক্রিয়া যেখানে অনেক ফ্যাক্টর কাজ করে থাকে। সেই সাথে পরিস্থিতি আরও জটিল হয় কারণ আমাদের দরকার ফুল ফান্ড। হয়তো দেখা যাবে নিজের ইন্টারেস্টেড সাথে মিলে এমন ডিপার্টমেন্টে ফুল ফান্ড পাচ্ছেন না কিন্তু যেখানে কম মিলছে তারা ফান্ড অফার করছে।
আরও একটা ফ্যাক্টর, আপনি যখন ভার্সিটি সিলেকশনের সাজেশন চাইছেন তখন স্কোরগুলোর ব্যাপারে বলছেন। কিন্তু আপনি কেমন রিকমেনডেশন লেটার নিতে পারবেন, কেমন কোয়ালিটির এসওপি লিখতে পারবেন সে ব্যাপারে সাজেশনদাতার কোনো ধারনাই থাকে না। অথচ এ দুটি এডমিশনে খুবই গুরুত্বপূর্ণ উপকরণ।
প্রোফাইল তৈরি হওয়ার পর নিজের সম্পর্কে কিছু ডেটা নোট করে ফেলুন। যেমন:
১. আপনার আর্থিক অবস্থা। আপনি সর্বোচ্চ কত টাকা বাজেট রাখতে পারবেন এপ্লাই করার জন্য? ( গড় ফি ৫০ ডলার)
২. আপনার কি আবহাওয়াতে শারীরিক সমস্যা আছে? খুব( গরম অথবা খুব শীত)
৩. আপনি সর্বোচ্চ কত টাকা সেলফ ফান্ড দেখাতে পারবেন?
৪. আপনি সর্বোচ্চ কত পার্সেন্ট রিস্ক নিতে পারবেন ? ( একসেপ্ট অথবা রিজেকশনের) যদি আপনি একেবারেই রিস্ক নিতে না চান তাহলে আপনার উচিৎ হাই একসেপটেন্স রেট আছে এমন ইউনিভার্সিটিতে যোগাযোগ করা।
৫. রিসার্চ টপিক বদলের ক্ষেত্রে আপনি কতটা ফ্লেক্সিবল?
৬. আপনি কি শুধু সেন্ট্রাল ফান্ড ( TA, Fellowship) চান নাকি প্রফেসরদের অধীনে( RA) কাজ করতে চান?
৭. আপনি কি পণ করেছেন মাস্টার্স প্রোগ্রামে ফান্ড পেলে তবেই যাবেন? পিএইচডি করবেন না?
৮. আপনি নিজের মেধা অনুযায়ী কোন ক্যাটাগরির ভার্সিটি ডিজার্ভ করেন?
৯. আপনার রিসার্চ ইন্টারেস্ট কি কি?
১০. আপনার ক্যারিয়ার গোল কি? একাডেমিক নাকি ইন্ডাস্ট্রি জব?
এই ডেটাগুলো লিখে এবার এই গ্রুপ, ডিপার্টমেন্টের সিনিয়রদের প্রোফাইল দেখুন কে কোথায় আছেন হায়ার স্টাডিতে। সেইসব ভার্সিটিতে যোগাযোগ করুন। গুগল স্কলার, রিসার্চ গেট ইত্যাদি ওয়েবসাইটে খোঁজ নিন কোন কোন প্রফেসর আপনার পছন্দের টপিকে কাজ করছেন। তাদের সাথে যোগাযোগ করুন।
ভার্সিটির ওয়েবসাইট ভিজিটের সময় যেসব প্যারামিটার নোট করবেন:
১. পূর্ববর্তী বছরের জিআরই এবং টোয়েফল কাট অফ।ভার্সিটির ওয়েবসাইট, গুগল অথবা গ্র্যাজুয়েট কোঅর্ডিনেটর এর কাছে মেইল করলে এগুলো জানতে পারবেন।
২. ভার্সিটির একসেপটেন্স রেট।
৩. ভার্সিটির টিউশন ফি এবং লিভিং এক্সপেন্স।
৪. ভার্সিটির লোকেশন।
৫. রিসার্চ আউটপুট।
৬. গ্র্যাজুয়েট এম্প্লয়বিলিটি রেট।
৭. টিচার - স্টুডেন্ট রেশিও।
৮. ডিগ্রি রিকোয়ারমেন্ট অর্থাৎ প্রোগ্রামে আপনাকে কি কি কোর্স নিতে হবে।
৯. সেখানে বাংলাদেশি কমিউনিটি কেমন।
দুঃখজনক হলেও সত্য বেশিরভাগ স্টুডেন্ট এসব ফ্যাক্টর বিবেচনা করে না। অনেকে জানেনও না এতসব প্যারামিটার একটা ভার্সিটির থাকে। ভাবছেন এত কিছু কিভাবে বিচার করবো? ওয়েল, এটুকু রিসার্চ না করতে পারলে আমেরিকায় গিয়ে পাঁচ বছর কিভাবে একাডেমিক রিসার্চ করবেন?
এই লিস্টের সাথে আপনার নিজের প্রোফাইল, প্রিফারেন্স নিয়ে যে লিস্ট তৈরি করেছেন সেটা তুলনা করুন। আপনার ইনটুইশন যদি বলে সেখানে এপ্লাই করাটা যৌক্তিক তবেই এপ্লাই করুন। আমাদের জীবনে বিভিন্ন ক্ষেত্রে কম বেশি ইনটুইশনের সাহায্য নিতে হয়।
সাধারণত আমরা বলে থাকি ছয়টা ভার্সিটিতে এপ্লাই করা স্ট্যান্ডার্ড মুভ। যেখানে দুটো এম্বিশাস, দুটো মডারেট এবং দুটো সেফ ভার্সিটি থাকবে। এটাও নির্ভর করে আপনার রিস্ক নেওয়ার ক্ষমতার উপর। আপনি রিস্ক এভার্স হলে ছয়টাই হবে সেফ ভার্সিটি। অল্প রিস্ক টেকার হলে চারটা সেফ এবং দুটো/ একটা মডারেট এবং দুটো/ একটা এম্বিশাস ভার্সিটি থাকবে। খুব উচ্চাকাঙ্খী এবং আত্মবিশ্বাসী হলে ছয়টাই এম্বিশাস ভার্সিটি থাকবে।
একটা উদাহরণ দিলে হয়তো বুঝতে সুবিধা হবে।
ধরা যাক, একজনের প্রোফাইল:
জি আর ই: ৩০৫
টোয়েফল: ৯০
সিজিপিএ: ৩.১০
এই প্রোফাইলের জন্য আমি যেভাবে ভার্সিটি সিলেক্ট করতাম (অবশ্যই পর্যাপ্ত রিসার্চ, মেইল করার পরে) :
সেফ:
Western Illinois University
Jacksonville State University
University of Central Missouri
California State University Fullerton
মডারেট:
University of Florida
University of Connecticut
যেহেতু আমি রিস্ক এভার্স এবং আমার বাজেট বেশি নয় সেহেতু আমি কোনো এম্বিশাস ভার্সিটি সিলেক্ট করিনি। তাছাড়া এটা যেহেতু ব্যক্তির উপর নির্ভর করে সেহেতু আপনার মতামতের সাথে আমার মত নাও মিলতে পারে।
মূল কথা হলো: রিসার্চ, কমন সেন্স এবং নিজের বিচার - বুদ্ধি খাটিয়ে ভার্সিটি সিলেক্ট করতে হবে। মনে রাখবেন, ভার্সিটি মানবিক/ আবেগীয় ইত্যাদি দিক বিবেচনা করে না। ভার্সিটি তাকেই ফান্ড/ এডমিশন দেবে যার মধ্যে তাদের জন্য প্রেস্টিজ/ রেপোটিউশন এবং মানসম্পন্ন রিসার্চ আউটপুট এনে দেওয়ার সম্ভবনা দেখবে। ব্যক্তিগতভাবে আমার মনে হয়নি হার্ভার্ড একজন স্টুডেন্টের কাছ থেকে যে মানের আউটপুট আশা করে এই প্রোফাইলের মালিক সেই ধরণের আউটপুট দিতে পারবে ( হয়তো পারবে কিন্তু আমাদের হাতে বর্তমানে ডেটা এটুকুই)। তাছাড়া হার্ভার্ডের মতো ভার্সিটিতে এই প্রোফাইল প্রচণ্ড প্রতিযোগিতার মুখে পড়বে। তাই আমার কমন সেন্স বলছে হার্ভার্ডে এপ্লাই করাটা উচিৎ হবে না।
আশা করি যা বোঝাতে চেয়েছি লেখাতে সেটাই ফুটে উঠেছে।
    </p>
</div>
    </body>
</body>
</html>